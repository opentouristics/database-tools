> This project's description is in Polish. It is like that becuase it's focused on stuff specific to a particular region in Poland.

# Turystyczna Baza Danych

Zabytki. Lokalizacje ciekawych miejsc w lesie. Stare legendy. Wiele z tych danych jest rozsianych po różnych książkach, tablicach informacyjnych, stronach internetowych i zakamarkach zawodnej, ludzkiej pamięci.

Dane te są nie tylko częścią krajobrazu albo obrazkami w mapach turystycznych. Są częścią tożsamości lokalnych społeczności i nie można pozwolić, aby przepadły.

Ten projekt ma na celu zebranie wszystkich tych danych w jednym miejscu, w ustandaryzowanym formacie, z podziałem na gminy/rejony. Jest dostępny na _jakiejś wolnej
licencji, która jeszcze nie jest ustalona_.

### Jak to powstało?

Turystyczna Baza Danych została pierwotnie stworzona dla aplikacji [Odkryj Rudy](https://odkryjrudy.pl). Została jednak udostępniona
publicznie, gdyż [twórca Odkryj Rudy](https://github.com/bartekpacia) wierzy, że takie dane powinny być dostępne dla każdego.

### Do czego to służy?

Turystyczna Baza Danych ma jedno, główne zadanie: być centralnym miejscem dla wszystkich historyczno-krajoznawczych danych o Twojej okolicy\*.

To z tego projektu za pomocą [pakietu narzędzi](https://github.com/bartekpacia/database-tools) generowane są paczki danych dla aplikacji [Odkryj Rudy i okolice](https://odkryjrudy.pl).

### Czy mogę jakoś pomóc?

Jasne!

Każda pomoc się liczy – poniżej są przykładowe sytuacje, które jak najbardziej się kwalfikują
do tego, żebyś pomógł w rozwoju projektu:

- masz opis, lokalizację i zdjęcia miejsca, które powinno zostać dodane
- chcesz ulepszyć opis jakiegoś miejsca (znalazłeś błąd lub po prostu chcesz coś dodać)
- chciałbyś stworzyć paczkę danych dla Twojej własnej okolicy

Aby dowiedzieć się więcej o tym, jak możesz pomóc, przeczytaj plik `CONTRIBUTING.md`.

\* - obecnie są tu dane jedynie dla gminy Kuźnia Raciborska, ale nic nie stoi na przeszkodzie, aby zebrać
dane innych gmin/okolic. W ten sposób powstanie darmowy, wolny zbiór danych turystycznych o naszej (Twojej) okolicy,
z którego każdy będzie mógł skorzystać.
